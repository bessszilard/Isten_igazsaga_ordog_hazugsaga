# Isten igazsága az ördög hazugságaira
## Előszó

Jézus is Isten igéjéből válaszolt

Ördög hazugságai, csalásai

Kik vagyunk a Biblia tükrében

## 1.  Nem fog összejönni, mert szerencsétlen vagy
> Ésaiás 41:10 - Ne félj, mert én veled vagyok, ne csüggedj, mert én vagyok Istened! Megerősítlek, meg is segítlek, sőt győzelmes jobbommal támogatlak

Azért nem kell félnünk - mert az Úr a mi Istenünk, ami a teljesítményünkről független. Ő megerősít, megsegít és megtámogat, mert megígérte!

> Zsoltárok 1:2-3 Hanem az Úr törvényében van gyönyörűsége, és az ő törvényéről gondolkodik éjjel és nappal. És olyan lesz, mint a folyóvizek mellé ültetett fa, a mely idejekorán megadja gyümölcsét, és levele nem hervad el; és **minden munkájában jó szerencsés lészen.**

> Józsué 1:8 El ne távozzék e törvénynek könyve a te szádtól, hanem gondolkodjál arról éjjel és nappal, hogy vigyázz és mindent úgy cselekedjél, a mint írva van abban, mert akkor leszel jó **szerencsés a te utaidon és akkor boldogulsz.**

*(szerencsés, H6743, H8686) H6743 ‫צָלַח‬ (ṣālaḥ)
A) Kal 1) átmegy, átkel 2) sikerül, sikeres lesz, boldogul 3) áttör, ráesik (emberre Isten Szelleme)

B) Hifil 1) sikeres, szerencsés lesz, prosperál 2) végére jut, befejez, bevégez*

Isten igéjén gondolkodom folyamatosan, akkor Isten szava dolgozhat az emberben, ami pedig nem tér vissza üresen, hanem gyümölcsöket hoz (Ésais 55:10-11), és az egyik gyümölcs a jó szerencse, sikeresség, meg az, hogy meglátod a munkád gyümölcsét (Galata 6:9)
